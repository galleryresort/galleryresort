<h1>Najúžasnejšie a najinšpiratívnejšie miesta, ktoré si môžeš prenajať cez Airbnb</h1>
<div class="feature-box">
    <!-- Featured image same as Ad -->
    <img src="" alt="Title">
</div>
<p>Každý skúsenejší cestovateľ už určite využil portál Airbnb na ubytovanie počas svojich ciest. Okrem toho, že Airbnb ponúka inú formu ubytovania a teda aj iný zážitok z celej cesty, zďaleka táto odlišnosť nekončí tým, že bývaš „u niekoho doma“. Niektorí prenajímatelia sa totiž rozhodli, že zájdu ešte omnoho ďalej a zážitok tak svojim návštevníkom neostane len z ciest, ktorých sa zúčastnili, ale aj z pobytu z miesta, v ktorom prespávali.</p>
<p>Ponuka sa pohybuje od vagónov a stanov až po stredoveké zámky. Na Airbnb sa dá nájsť nespočetné množstvo unikátnych miest. A viete čo je na nich najlepšie? Na takýto pobyt nemusíte šetriť tri výplaty, väčšinou sú totiž cenovo veľmi prijateľné.</p>
<p>Ponúkame ti ukážku 14 unikátnych miest zo sveta.</p>
<p>„Cigánsky vagón“ v stredovekej dedine, Mont St. Jean , Burgundy, Francúzsko. Cena je 62 dolárov na noc.</p>
<img src="img1.png" alt="img1" />
<p>Má jednoduchý interiér a kapacitu pre dvoch. Ponúka výhľad na okolitú krajinu a poskytuje elektrický krb, sprchu a toaletu.</p>
<img src="img2.png" alt="img2"/>
<p>Ak ste sa ako deti hrali radi s vláčikmi, určite zatúžite navštíviť aj tento vlak.</p>
<img src="img3.png" alt="img3">
<p>Ponúka úžasný výhľad na neďaleké jazero a nachádza sa na pozemku prenajímateľa s rozlohou 30 tisíc akrov na ranči v Shirley Basin, Wyoming.</p>
<img src="img4.png" alt="img4">
<p>Napriek tomu, že je zariadený veľmi jednoducho, vnútri sa nachádza posteľ, ľadové boxy na skladovanie jedla a drevený krb. Hostia chvália výhľad na hviezdy. Jeden z návštevníkov opísal jeho pobyt vo vagóne ako jedno z najmagickejších miest, kde kedy bol.</p>
<p>Privátny ostrov v Belize, oblasť známa ako najlepšie miesto na šnorchlovanie a rybárčenie v celej krajine</p>
<img src="img5.png" alt="img5">
<p>Vďaka menšej rozlohe ostrova ponúka spektakulárny 360° výhľad z každého miesta.</p>
<p>Na ostrove je miesto pre štyroch, nachádza sa tu hlavný a druhý bungalov. Stojí síce 350 dolárov na noc, čo je však pri prepočte na jedného cena podobná ako vo štvorhviezdičkových hoteloch v Bratislave.</p>
<img src="img6.png" alt="img6">
<p>Ostrovy sú populárne aj v iných častiach sveta. Táto spálňa je jedna z troch v chalupe na ostrove blízko Ottawy, Kanady a ponúka raj v divočine.</p>
<img src="img7.png" alt="img7">
<p>Chalupy nájdeš na Big Rideau Lake, kam sa dá dostať pomocou kanoe za 10 minút z pevniny. Cena je 161 dolárov na noc a má kapacitu 6 ľudí.</p>
<img src="img8.png" alt="img8">
<p>Za 120 dolárov na noc si môžeš prenajať autobus odparkovaný na západe Štokholmu.</p>
<p>Pohodlne sa tu vyspia štyria. Vo vrchnej časti autobusu nahradili sedadlá postele a vznikla tu spálňa.</p>
<img src="img9.png" alt="img9">
<p>Kúpeľňu môžu hostia použiť v neďalekom dome, pretože vnútri autobusu sa žiadna nenachádza. Na streche je však posedenie s grilom a zadná časť autobusu poskytuje tento výhľad.</p>
<img src="img10.png" alt="img10">
<p>Ak ťa neláka autobus, môžeš skúsiť dom z prepravných kontajnerov za 123 dolárov na noc.</p>
<img src="img11.png" alt="img11">
<p>Je situovaný v Palma de Mallorca v Španielsku. Ubytuje tri osoby a disponuje množstvom vybavenia.</p>
<img src="img12.png" alt="img12">
<p>Exteriér ponúka fantastickú terasu s malým bazénom.</p>
<img src="img13.png" alt="img13">
<p>Ak ťa nezaujalo nič doteraz, čo takto vyskúšať si život ako kráľ na hrade? Môžeš to skúsiť v Galwvay v Írsku.</p>
<img src="img14.png" alt="img14">
<p>Hrad má 600 rokov, takže Peter, ktorý ubytovanie ponúka musel improvizovať pri vymýšľaní niektorých detailov, ako je napríklad kúpeľňa a sprcha. Za 146 dolárov za noc si môžeš prenajať spálňu na vrchnom poschodí a iné časti hradu.</p>
<p>Peter varuje, že u neho sa hostia nebudú cítiť úplne ako v čistučkom útulnom hoteli, na druhú stranu tu nájdu artefakty, ktoré k hradu skutočne patria: pavučiny, točité schodisko a iné. Hodnotenie užívateľov je 5 hviezdičiek.</p>
<img src="img15.png" alt="img15">
<p>Hrady a zámky nie sú na Airbnb anomáliou. Na území Francúzska ich môžeš nájsť aj tucet, napríklad tento v Montferrand-du-Périgord.</p>
<img src="img16.png" alt="img16">
<p>Za 135 dolárov na noc sa môžeš k spánku ukladať v skutočnom zámku.</p>
<img src="img17.png" alt="img17">
<p>Poskytuje ubytovanie pre piatich a ponúka takýto výhľad na francúzsky vidiek.</p>
<img src="img18.png" alt="img18">
<p>Ak si na návšteve v Austrálii, tento dom na strome situovaný v Blue Mountains môže byť miestom, kde by si chcel prespať.</p>
<img src="img19.png" alt="img19">
<p>Budget budeš síce potrebovať väčší, ale za 676 dolárov máš k dispozícii letiskovú posteľ, krb, kúpele a okná po celej dĺžke stien.</p>
<img src="img20.png" alt="img20">
<p>V dome na strome je aj malá kuchyňa, kde si môžeš pripraviť jedlo na celodenné výlety. Dom je totiž umiestnený medzi dvoma národnými parkami.</p>
<img src="img21.png" alt="img21">
<p>Pokiaľ ku komfortu nepotrebuješ 4 solidné steny, môžeš ostať v stane v Bradforde, Anglicku za 131 dolárov na noc.</p>
<img src="img22.png" alt="img22">
<p>Nájdeš v ňom postele a krb, ale väčšina vybavenia slúži celej komunite – či už kúpeľňa, obrovský vyhrievaný bazén alebo spoločná jedáleň.</p>
<img src="img23.png" alt="img23">
<p>Ak chceš väčší stan, môžeš ostať v tejto Mongolskej jurte už za 50 dolárov na noc. Nachádza sa v Drážďanoch v Nemecku.</p>
<img src="img24.png" alt="img24">
<p>Vnútri je veľký farebný priestor, dve postele, kuchynský stôl a drevený krb. Hostia majú privátny vchod do kúpeľne a kuchyne vo vedľajšom dome.</p>
<img src="img25.png" alt="img25">
<p>Ďalšia ponuka nie je veľmi vhodná pre vysokých ľudí, v tomto mlyne pri Amsterdame by si mohli ľahko udrieť hlavu.</p>
<img src="img26.png" alt="img26">
<p>Na obrázku je jedna z troch spální, ktorá sa nachádza v celom mlyne.</p>
<img src="img27.png" alt="img27">
<p>Dokopy je pre 6 hostí, disponuje obrovskou obývačkou, dvomi kúpeľňami a kuchyňou. Cena za jednu noc 278 dolárov.</p>
<p>Tento atypický dom v Taose v Novom Mexiku je úplne sebestačný. Zachytáva dažďovú vodu, generuje si vlastnú elektrinu solárnymi panelmi a vykuruje sa bez potreby paliva. Noc v tomto dome vychádza na 125 dolárov.</p>
<img src="img28.png" alt="img28">
<p>Ekologický našťastie neznamená sparťanský, vnútro domu je moderné, má wifi, televízor a aj práčku.</p>
<img src="img29.png" alt="img29">
<p>Ak máš rád vodu, prenajmi si túto jachtu. Je ukotvená v Marina del Rey v Kalifornii a vychádza len 75 dolárov na noc.</p>
<img src="img30.png" alt="img30">
<p>Aj keď s ňou nemôžeš vyplávať, poskytne nocľah trom osobám a disponuje kuchyňou a kútikom na sedenie.</p>
<img src="img31.png" alt="img31">
<p>Si skôr zimný tip? Alebo sa chceš inšpirovať mužom z Brooklynu a urobiť si biznis zo snehu? Patrick Horton postavil Iglu, ktoré prenajíma na Airbnb.</p>
<img src="img32.jpg" alt="img32">
<p>Pridal aj vodeodolné svetlá a vankúše. Iglu sa nachádza v záhrade pred jeho domom.</p>
<img src="img33.jpg" alt="img33">
<p>A za 200 dolárov na noc môžeš zažiť takúto mrazivú romantiku.</p>
<img src="img34.jpg" alt="img34">
<p>Pokiaľ si myslíš, že na Slovensku sa nič podobné nenachádza, tak čítaj ďalej. Okrem ubytovaní v gotických panstvách a chatkách od výmyslu sveta si vieš rezervovať noc aj na týchto miestach.</p>
<img src="img35.bmp" alt="img35">
<p>Ak chceš pre seba a svoju polovičku romantiku na samotke a nemáš veľkú rozpočet, za 28 dolárov na noc môžete ostať v tomto prívese v Krupine.</p>
<p>Nedisponuje síce kúpeľňou, interiér je však domyslený do každého detailu a poskytuje nádherný výhľad.</p>
<img src="img36.bmp" alt="img36">
<p>Tento príves susedí a delí sa o spoločné priestory aj s teepee, ktoré má kapacitu pre piatich ľudí a stojí 44 dolárov na noc.</p>
<img src="img37.bmp" alt="img37">
<p>A ak máš záujem o podobný výlet, no o kúsok luxusnejší, vyskúšaj tento stan v Čebovciach.</p>
<img src="img38.bmp" alt="img38">
<p>Padne vhod, ak chceš vyraziť s rodinou alebo partiou kamarátov. Má kapacitu 8 ľudí a vyjde ťa 57 dolárov na noc. Kúpeľňa sa nachádza v neďalekom dome a nemusíš sa báť, že by išlo o podobný typ ako v kempoch. Ponúka totiž pohodlie a úroveň klasických domov.</p>
<img src="img39.bmp" alt="img39">
<p>Zdroj: <a href="https://businessinsider.com">businessinsider.com</a></p>